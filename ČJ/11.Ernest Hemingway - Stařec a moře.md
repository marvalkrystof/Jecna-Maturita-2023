# Dílo: Stařec a moře
## Autor: Ernest Hemingway 
![ernest-hemingway](https://github.com/marvalkrystof/Jecna-Maturita-2023/assets/84131825/2b399aa5-7b4f-4e29-bd92-573bd2fed89b)

- americký prozaik, novinář
- držitel Nobelovy ceny za literaturu
- po 2. světové válce žil na Kubě
- alkoholismus + trpěl depresemi a spáchal sebevraždu
- jeho postavami byli většinou muži, kteří vedou nebezpečný život
### Díla
- Komu zvoní hrana (román)
- Sbohem armádo (román)
### Doba 
#### Ztracená generace
- autoři, kteří zažili hrůzy 1. světové války, v běžném životě byli poznamenáni
- USA, avšak zařazován i Remarque (Německo)

### Současníci
#### USA
-	Francis Scott Fitzgerald (Velký Gatsby)
#### Francie
-	Romain Rolland (Petr a Lucie)
#### Německo
- Erich Maria Remarque (Na západní frontě klid)


## Dílo

### Druh a žánr
- Literární druh: Střední epika
- Literární žánr: Novela
### Motiv a Téma
- Téma: Boj starce s rybou (lidská nezdolnost)
- Motivy: moře, rybaření, křesťanská symbolika
### Časoprostor
- Kdy: pravděpodobně 40. léta 20. století
- Kde: Kubánská vesnice poblíž Havany
### Kompozice
- chronologická s retrospektivními pasážemi

### Jazyk a styl
- spisovný
- rybářské termíny, slang
- španělské výrazy
- vyprávěcí a popisné části
- monology starce
- krátké věty 
- symboly (zkrvavené ruce = utrpení kristovo)
### Vypravěč / Lyrický subjekt
- er forma
- vševidoucí vypravěč (do díla zasahuje minimálně)
### Postavy
- Stařec Santiago – kubánský rybář, má velmi pevnou vůli, tvrdě bojuje, aby se uživil, smysl života v rybaření, introvert, žije v souladu s přírodou, vytrvalý
- Chlapec Manolin – laskavý, obětavý, má rád Santiaga, chce se dozvědět vše o moři a být nejlepším rybářem
- Ostatní lidé ve vesnici - posmívají se rybáři nebo ho litují

### Děj
Kniha vypráví o starém rybáři Santiagovi, pro kterého je rybaření jedinou obživou. Starci se ovšem dlouho nedaří chytit větší rybu, a proto je ostatním rybářům k smíchu. Aby toho nebylo málo, tak s ním na moře, kvůli zákazu svého otce, přestane jezdit velký pomocník, chlapec Manolin.
 
Stařec má ovšem svoji hrdost a rozhodne se všem dokázat, že stále dokáže chytit velkou rybu. Druhý den ráno se proto na moři vydá dál, než kdy byl. Kvůli svým zkušenostem ví, že pokud chce chytit velkou rybu, tak musí udice spustit do velkých hloubek.
 
Za nějakou dobu zabere opravdu velká ryba. Jenomže má spoustu sil a stařec ji proto nemůže ulovit. Zápasí s ní dva dny bez spaní a s drobnými zraněními. Rybář je ovšem rozhodnut, že nepovolí a rybu zabije, nebo že zabije ryba jeho. Po dvou probdělých nocích ryba ztrácí sílu a Santiago ji uloví. Zjistí, že je to mečoun a je několikrát větší než loďka.
 
Stařec ulovenou rybu přiváže k loďce a vydá se domů. Jenže krvácející ryba přivábí několik žraloků. Rybář se s nimi snaží bojovat, ale nemá šanci a žraloci mu rybu do posledního drobečku sežerou. Zůstane jenom kostra, se kterou se v noci vrátí do přístavu a vyčerpán odejde do svého domu. Ráno ho v posteli objeví chlapec, počká, až se probudí, a potom mu povídá, kolik lidí se shromáždilo kolem obří kostry. Lidé kostru ryby obdivují a on na sebe může být hrdý.
