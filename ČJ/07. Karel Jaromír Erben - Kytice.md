# Dílo: Kytice 
## Autor: Karel Jaromír Erben
![erben](https://github.com/marvalkrystof/Jecna-Maturita-2023/assets/84131825/c3157b30-ede3-4aab-865f-f3a69085bb39)

- Český spisovatel, básník, historik, sběratel lidové slovesnosti
- Vystudoval práva a filozofii
- Považován za zakladatele moderní české balady

### Díla
- nemá další originální dílo
### Doba 
- Romantismus
  - první polovina 19. století
  - vzniká román (více postava + dějových linek)
  - klíčem je romantický hrdina
    - touží po lásce
    - snílek => únik od reality
    - návrat k přírodě
    - z okraje společnosti 

### Současníci

#### Česko
- Karel Hynek Mácha – Máj
#### Anglie
- George Gordon Byron (Childe Haroldova pouť)
- Walter Scott (Ivan Hoe)
- Percy Bysshe Shelly (Odpoutaný Prometheus)

#### Francie
- Stendhal (Červený a Černý)
- Victor Hugo (Chrám matky boží v Paříži, Bídníci)
#### Rusko
- Puškin (Evžen Oněgin)

## Dílo

- 13 balad, které vycházejí ze slovanských tradic, bájí, pověstí = lidová slovesnost
- vyznačují se pochmurným dějem, mohou připomínat buďto pohádku nebo i legendu


#### Seznam balad
1. Kytice
2. Poklad
3. Svatební košile
4. Polednice
5. Zlatý kolovrat
6. Štědrý den
7. Holoubek
8. Záhořovo lože
9. Vodník
10. Vrba
11. Lilie
12. Dceřina kletba
13. Věštkyně

### Druh a žánr
- Literární druh: Lyricko-epický
- Literární žánr: básnická sbírka
### Motiv a Téma
- Téma: Vina jednotlivých postav a jejich trest / vykoupení
- Motivy: vina a trest, mezilidské vztahy, smrt, venkov
### Časoprostor
- Kdy: není určený
- Kde: v každé básni jiné místo
### Kompozice
- 13 balad
- autor má promyšlené rozvržení básní = básně, které jsou zrcadlově proti sobě, se tematicky shodují.
### Jazyk a styl
- výrazný rým
- zvukomalba!!

### Vypravěč / Lyrický subjekt
- er forma
- vypravěčem je autor
### Postavy
- Hlavními postavami jsou většinou ženy, většinou vztah matka - dcera
### Děj
#### Kytice
Matka dětí se po své smrti proměnila do drobného kvítku. Děti nazvaly tento kvítek po matčině dechu mateřídouška. Děti tato proměna moc potěšila, pak za ní chodily na hřbitov vzpomínat.
#### Svatební košile
Mladá dívka se v noci modlí k obrázku Panny Marie a naříká, že ztratila rodiče i sourozence. Také myslí na svého milého, který se stále nevrátil z vojny. Během tříletého čekání šije svatební košile. Prosí Pannu Marii, aby jí zkrátila život. V ten moment klepe na okno její milý, který ji odvede na hřbitov. Na hřbitově ji chce vzít s sebou do hrobu. Dívka unikne nebezpečí do márnice, kde odříkává modlitby, které ji zachrání před mrtvými. Příběh končí, když se dívka ráno probudí s bílými vlasy a košile jsou rozházené po hřbitově.
#### Polednice
Matka se zlobí na svého plakajícího chlapečka a zavolá na něj polednici. V tu ránu se otevřou dveře a po chlapečkovi se začne sápat děsivá stařena. Matka dostane o svého syna strach a začne jej k sobě tisknout. Když se vrátí otec domů, najde matku v mrákotách, s udušeným synem v náručí.
#### Poklad
Je Velký pátek. Žena, spěchající s dítětem do kostela, objeví skálu, která se otvírá jednou za rok a je v ní ukryto veliké bohatství. Žena vejde dovnitř, položí dítě na zem a plní šátek poklady. Doběhne s ním domů, vrátí se zpět, ale poklad ji opět zláká. Dítěti vhodí pár zlaťáků do klína, aby jej zaměstnala. Opět se vrátí domů, tam se ale všechny zlaťáky promění v kameny a hlínu. Najednou si vzpomene, že tam nechala dítě, ale když se chce potřetí dostat do skály, je vchod uzavřen. Žena propadne zoufalství. Celý rok se kaje a prosí Boha, aby jí dítě vrátil. Po roce se opět vypraví ke skále, kde najde dítě živé a zdravé. Pokladu už si ani nevšimne a utíká s dítětem domů. Tam zjišťuje, že dítěti zůstaly zlaťáky, které mu dala.
#### Vodník
Vodník sedí na vrbě u jezera a šije si svatební oblečení. Mezitím se mladá slečna z nedaleké vísky rozhodne, že si v jezeře vypere prádlo. Její matka ale měla zlý sen a o svou dceru se bojí. Nechce ji k jezeru pustit. Dcera však nedbá matčina varování a jde opravdu prát. Jakmile namočí první kus prádla, stáhne ji voda pod hladinu. Vodník se jí násilím zmocní a učiní ji svou ženou.
Od té doby s ním musí žít v jeho vodní říši. Je velmi nešťastná. Jedinou radost jí přináší její (a vodníkovo) malé dítě. Po nějaké době se jí zasteskne po matce a prosí vodníka, aby ji směla navštívit. Vodník je zásadně proti, ale po dlouhém přesvědčování a mnoha podmínkách jí přece jen dovolí jít. Dítě však musí zůstat v jezeře jako záruka, že se žena vrátí.
Když dcera spatří matku, zapomene na všechny dohody i na dítě, a schová se před vodníkem u matky v chalupě. Když se dlouho nevrací, vodník si pro ni přijde. Matka ji ovšem odmítne vydat a vodníkovi neotevře. Vodník zkouší všemožné výmluvy, jen aby se mu manželka vrátila. Marně. Vodník ji tedy upozorní, že dítě pláče. Kvůli dítěti dcera zvažuje návrat, ale matka jí nedovolí odejít a vodníkovi odpoví, aby přinesl dítě do chalupy. Vodník pak dítě skutečně přinese; nejprve mu však utrhne hlavu a jeho zkrvavené ostatky pohodí na práh.
#### Zlatý kolovrat
Balada je rozdělená do šesti částí.

V první je král na lovu v lese. Zabloudí, zabuší na dveře chalupy, aby mu dali napít. Otevře mu nádherná dívka. Král ji požádá o ruku, dívka mu ale sdělí, že stran toho musí požádat její nevlastní matku, která je i s její nevlastní sestrou ve městě.

V druhé části se král vrací, dveře chalupy mu otevře ohyzdná babizna. Král se jí představí a požádá ji o ruku její nevlastní dcery. Babizna mu nabídne svou vlastní dceru, král odmítne, a přikáže jí, aby druhý den na hrad přivedla svou nevlastní dceru.

Ve třetí matka i obě sestry odejdou přes les na královský hrad, nevlastní dceru (Doru) ale po cestě zabijí, vyloupnou jí oči a usekají ruce a nohy, které odnesou s sebou. Vlastní dcera se pak vydává za nevlastní (jsou si k nerozeznání podobné), král si ji vezme, po čase ale odjede do boje. Zatím uloží své ženě, aby pilně předla.

Ve čtvrté najde "stařeček nevídaný" v lese tělo a vyšle "své pachole" na hrad, aby vyměnilo useknuté nohy za zlatý kolovrat. Když pachole nohy přinese, pošle je stařeček znovu se zlatou přeslicí, kterou má vyměnit za ruce. I ty pachole přinese. Do třetice stařeček pošle pachole do hradu se zlatým kuželem, který má vyměnit za oči. Poté Doru "složí" a oživí ji živou vodou.

V páté se král vrací z války a ptá se své ženy, zda dodržela jeho přání a předla. Žena mu předvádí zlatý kolovrat, král ji žádá, aby na něm upředla zlatou nit. Žena jeho přání vyhoví, kolovrat ale svým vrčením prozradí, že žena zabila svou sestru a spolu se svou matkou podvedla krále. Král se zděsí a vydá se hledat do lesů Doru.

V šesté části král Doru nalezne a vezme si ji za ženu, zatímco jak matku, tak sestru nechá velmi krutě potrestat: dá jim vyloupnout oči, usekat končetiny a hodit to všechno vlkům. Zlatý kolovrat zmizí.
